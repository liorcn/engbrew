<h2>מבוא</h2>

<p>על שמות עצם כתבנו באופן כללי ב<a href="/parts-of-speech/" title="פוסט הזה">פוסט הזה</a>.</p>

<p>כעת נצלול לעומק נוסף ונכיר את ההבדל בין שמות עצם ספירים, לבין כאלו שאינם ספירים.</p>

<p>המילה ספירים מהשורש ס.פ.ר משמעותה כאלו שניתן למנות, לספור. אם כך, שמות עצם אינם ספירים הם כאלו שלא ניתן לספור.</p>

<p>זה יכול להיות קצת מבלבל בהתחלה, אז פשוט כמה דוגמאות:</p>

<ul>
    <li>עפרון הוא שם עצם ספיר, יכולים להיות לנו שני עפרונות, שלושה עפרונות וכו'.</li>
    <li>אש היא שם עצם לא ספיר, לא ניתן לספור כמה "אש" יש, לפחות לא מהבחינה הפשוטה של ספירה.</li>
    <li>אנגלית היא שם עצם לא ספיר, האם ניתן לספור כמה אנגלית יש?</li>
    <li>כסא הוא שם עצם ספיר, אפשר לספור כמה כיסאות יש.</li>
</ul>

<p>אלו הן רק כמה דוגמאות כדי להמחיש, באופן הכי בסיסי את הרעיון של שתי הקטגוריות של שמות העצם- ספירים ולא.</p>

<h3>מופשט &#8211; מעט פילוסופיה</h3>

<p>שימו לב למשל לשם העצם water – מים, אולי תגידו שהוא ספיר כי ניתן למדוד אותו. בקבוק מים, שני בקבוקי מים. הכוונה היא שבתור שם עצם, כשאומרים מים מדובר במשהו כללי, חסר 'גבול' ברור, זה יכול להיות אגם מים וזה יכול להיות שלולית. בהקשר הזה, אנחנו קוראים לשמות עצם כאלו לעיתים <strong>אבסטרקטיים</strong> (מהמילה abstract – מופשט). כלומר, פחות מוחשיים במידה מסוימת.</p>

<h3>שמות עצם ספירים</h3>

<p>שמות עצם אלו יוכלו לקבל שתי צורות- יחיד ורבים.</p>

<p><span>צורת יחיד</span> – קראו על תוויות הידוע a ו-an בקישור בשורה הראשונה.</p>

<p><span>צורת רבים</span> – עבור צורת רבים נוסיף s לשם העצם.</p>

<p>למשל עבור שם העצם מכונית – car נוכל לומר, five cars – חמש מכוניות.</p>

<h3>שמות עצם בלתי ספירים</h3>

<p>לשמות עצם אלו יש רק צורה אחת.</p>

<p>פעמים רבות נוכל לראות שהם יהיו אחת מהאפשרויות הבאות-</p>

<div class="table-responsive">
<table class="table text-center">
  <tbody>
    <tr>
      <td>קטגוריה</td>
      <td>דוגמאות</td>
    </tr>
    <tr>
      <td>שפות</td>
      <td>עברית, אנגלית, ספרדית</td>
    </tr>
    <tr>
      <td>רגשות</td>
      <td>שמחה, התרגשות</td>
    </tr>
    <tr>
      <td>פעילות</td>
      <td>שחייה, קפיצה, קריאה</td>
    </tr>
    <tr>
      <td>אוכל</td>
      <td>גבינה, חלב, קפה, פופקורן</td>
    </tr>
    <tr>
      <td>חומרים טבעיים</td>
      <td>מים, קרח, חול, אויר, זהב</td>
    </tr>
    <tr>
      <td>מושגים כלליים</td>
      <td>לימודים, זמן</td>
    </tr>
  </tbody>
</table>
</div>

<p>*עדיין נוכל לכמת בצורה מסוימת שמות עצם בלתי ספירים,</p>

<div class="card text-center">
  <div class="card-body">
    There is little <strong>research </strong>on that subject – יש מעט מחקר על הנושא הזה
  </div>
</div>

<p>המילה מעט כאן אינה מבחינת ספירה, אלא מבחינת מחסור. לכן אין כאן בעיה של שימוש בשם עצם לא ספיר (research, מחקר) בעזרת ביטוי שמבטא כמות בצורה מסוימת.</p>

<h3>משימה – העשרה</h3>

<p>קראו <a href="https://www.ccny.cuny.edu/sites/default/files/writing/upload/NoncountAndCountNouns.pdf" title="בקישור הזה">בקישור הזה</a>, בו תוכלו למצוא מידע נוסף.<br />עשו את שתי המשימות בסוף.</p>
