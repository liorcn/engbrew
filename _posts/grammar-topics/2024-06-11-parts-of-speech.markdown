---
layout: post
title:  "חלקי דיבור בשפה האנגלית – Parts of Speech – דקדוק"
date:   2024-06-11 17:57:44 +0300
categories: jekyll update
permalink: "/parts-of-speech/"
---

<p>
כמו בכל שפה, ישנם מספר "תפקידים" שונים למילים. למשל, יש מילים שמייצגות מקומות,
ויש מילים שמתארות אנשים ודברים.
<p>

<p class="">ברגע שמבינים היטב את חלקי הדיבור השונים, קל לנו יותר לקרוא ולפענח משפטים, אפילו המורכבים שבהם. נלמד כיצד לזהות כל חלק דיבור, וכך לחבר את חלקי הפאזל שמרכיבים את השפה האנגלית.</p>

<p>נתחיל בתיאור של כל חלק דיבור.</p>

<h2>שמות עצם – Nouns</h2>

<p>שם עצם, כמו בעברית, יכול להיות להיות אדם, חיה, חפץ, מקום. בנוסף, שם עצם יכול להיות גם דבר מופשט (אבסטרקטי)  כמו רעיון, רגש, תהליך ועוד.</p>

<p>בדרך כלל, שמות עצם יכולים להופיע בצורת יחיד או בצורת רבים. זה אינו נכון עבור שמות עצם בלתי ספירים עליהם נכתוב בחלק אחר בפרויקט.</p>

<h3>תוויות ידוע – Articles</h3>

<p>ניתן לחשוב על תוויות ידוע בהקשר שלנו כמילים שמוסיפות מידע לגבי הכמות של שם העצם. כאשר שם עצם הוא ספיר, כלומר ניתן &#8216;לכמת&#8217; אותו (מלשון כמות), נשתמש בתוויות הידוע a או an לפני שם העצם בצורת יחיד.</p>

<div class="card text-center">
  <div class="card-body">
    a tree – עץ<br>
    an apple – תפוח
  </div>
</div>

<p>נשים לב שעבור עץ (יחיד) כתבנו a ואילו עבור תפוח כתבנו את התווית an. <strong>כאשר שם העצם מתחיל באות ניקוד, נשתמש בתווית an ואילו כאשר הוא מתחיל בעיצור, נשתמש בתווית a.</strong></p>

<h4>ה"א הידיעה – the</h4>
<p>
 מתי שנרצה להתייחס לשם עצם מסוים, ולא באופן כללי, נשתמש בתווית the
</p>

<div class="card text-center">
  <div class="card-body">
    I ate the apple – אני אכלתי את התפוח 
  </div>
</div>

<p>
העשרה – תווית הידוע נקראת באנגלית definite article
ובעברית שמה ה"א הידיעה כפי שראינו.
בניגוד לה, יש את indefinite article, כמו a ו-an ושמה בעברית הוא
תווית אי-ידוע או תווית סיתום. ההבדל בינהן הוא כשמן – האם שם העצם ידוע,
כלומר מסויים, או שמא כללי.<br>
אין חובה להכיר את המונחים האלו.
</p>

<h2>כינויי גוף – Pronouns</h2>

<p>כשאנחנו מתייחסים לשם עצם ספציפי, אנחנו יכולים להשתמש בכינוי גוף.</p>

<p>נשים לב שתחילה נצטרך ליידע את מי שאנחנו מדברים איתו או כותבים לו, אל מי אנחנו מתייחסים. לאחר מכן, נוכל להשתמש בכינוי הגוף במקום בשם העצם עצמו. למשל-</p>

<div class="card text-center">
  <div class="card-body">
    .I met Jacob yesterday and he was kind<br>
    פגשתי אתמול את יעקב, והוא היה נחמד.
  </div>
</div>

<p>בהדגשה הראשונה, מופיע השם של האדם שהוא שם העצם. לאחר מכן, בהדגשה השנייה, מופיע כינוי הגוף he. כינוי זה &#8216;מפנה&#8217; אל שם העצם.</p>

<p>כינויי גוף נוספים, לדוגמה: I, he, she, it, we, himself, herself ועוד. תוכלו למצוא פירוט נוסף <a href="https://www.berlitz.com/en-il/blog/english-pronouns-grammar" title="כאן">בקישור הזה</a>.</p>

<h2>פעלים – Verbs</h2>

<p>פעלים הם מילים שמציינות פעולות ומצבים. פעלים הם לעיתים &#8216;עיקר&#8217; המשפט, ועליהם הרחבנו <a href="/verbs/" title="כאן">כאן</a>.</p>

<h2>שמות תואר – Adjectives</h2>

<p>בדיוק כמו בעברית, באנגלית אנחנו יכולים לתאר את מזג האויר, את הצבע של החולצה, או את הרעש של הים.</p>

<p>כדי לתאר שמות עצם, כמו גם כינויי גוף, נשתמש בשמות תואר.</p>

<div class="card text-center">
  <div class="card-body">
    .This is an amazing trip<br>
    זהו טיול נהדר.
  </div>
</div>

<p>בשונה מעברית, <strong>בשפה האנגלית לרוב שמות התואר יופיעו לפני שם העצם</strong>.</p>

<h2>תארי הפועל – ADVERBS</h2>

<p>אל תתנו לשם לבלבל אתכם. תארי הפועל מתארים בין היתר פעלים, אבל גם תארים ותארי פועל אחרים.</p>

<div class="card text-center">
  <div class="card-body">
    .He talked slowly<br>
    הוא דיבר לאט.
  </div>
</div>

<p>כאן המילה המודגשת, slowly, מתארת את הפעולה (דיבור) שהתבצעה לאט.</p>

<p>ואם נרצה לראות דוגמה למשל בה adverb מתאר adverb אחר:</p>

<card> She read her story very beautifully. </card>
היא קראה את הסיפור שלה מאוד יפה.

<div class="card text-center">
  <div class="card-body">
    .She read her story very beautifully<br>
    היא קראה את הסיפור שלה מאוד יפה.
  </div>
</div>

<p>כאן יש לנו שימוש בשני תארי פועל. הראשון – very, מעצים את השני – beautifuly. כאשר בסופו של דבר שניהם ביחד מתארים את האופן בו הסיפור הוקרא.</p>

<p>לא תמיד, אך לעיתים קרובות, נוכל לזהות adverbs בעזרת סיומת ly.</p>

<h2>מילות יחס – Prepositions</h2>

<p>מילות יחס הן מילים כמו at, in, from, with וכו'. הן מגיעות לפני שמות עצם או כינויי גוף ומתארות 'יחסים' של זמן או מקום.</p>

<p class="text-center">.The book is on the table
<br>הספר נמצא על השולחן.</p>


<h2>מילות חיבור – Conjunctions</h2>

<p>אלו מילים שעוזרות לנו לחבר בין חלקי משפטים, או משפטים שלמים ולהעניק להם קשר מסוים.</p>

<p>מילים כמו וגם – and, או – or, אז – so הן, למשל, מילות חיבור נפוצות.</p>

<p>נוכל לחבר בין שתי מילים מאותו חלק דיבור, או בין חלקי משפטים:</p>

<p class="text-center">.Apples and oranges
<br>תפוחים ותפוזים.
<br>.They only arrived yesterday so they still have many places to explore
<br>הם הגיעו רק אתמול אז עדיין נותרו להם הרבה מקומות לחקור.</p>

<h3>העשרה – שילובים מעניינים בין חלקי דיבור</h3>

<p>אחד הדברים היפים בשפה האנגלית, הוא היכולת להמיר שמות עצם או שמות תואר לפעלים. המינוח של זה יכול להקרא Verbing או לעיתים Conversion (המרה) במקרים מסוימים. לא נרחיב על ההבדל הספציפי במינוח במסגרת הפוסט הזה, אבל כן נביא מספר דוגמאות שיעזרו לנו להבין היטב מה זה, ואיך אנחנו יכולים לעשות את זה בעצמנו.</p>

<p>נראה דוגמה להפיכת תואר לפועל. התואר bright (בהיר) נהפך לפועל במשפט הבא:</p>


<p class="text-center">.The sun brightened the vast fields
<br>השמש האירה את השדות הרחבים.</p>

<p>דוגמה נוספת יכולה להיות עם התואר simple (פשוט). נוכל לקבל את הפועל to simplify שמשמעותו לפשט, להפוך דבר למובן או פשוט יותר.</p>

<p>כמו בהרבה תחומים בדקדוק, יש צורך בהיכרות היות ותמיד יש מקרים מיוחדים. יחד עם זאת, כן יש מספר כללים שיכולים להוות מעין קוים מנחים לזיהוי, ואף יצירה של פעלים מתארים.</p>

<h3>שימוש בסופיות </h3>

<p>הסופית (suffix) במילה היא כשמה, תוספת בסוף המילה. בעברית למשל אנחנו יכולים לראות את הסופית 'אי' שיכולה להעניק משמעות של בעל-מקצוע. כך למשל, נקבל משם העצם 'בנק' בתוספת הסופית 'אי' את המקצוע בנקאי.</p>

<p>ב-verbing, סופיות נפוצות הן en, ify ו-ize למשל. נראה מספר דוגמאות:</p>

<div class="table-responsive">
<table class="table text-center">
  <tbody>
    <tr>
      <td>סופית</td>
      <td>en</td>
      <td>ify</td>
      <td>ize</td>
    </tr>
    <tr>
      <td>המרה</td>
      <td>התואר sharp (חד) נהפך ל-sharpen</td>
      <td>התואר simple נהפך ל-simplify</td>
      <td>התואר formal נהפך ל-formalize</td>
    </tr>
    <tr>
      <td>משפט</td>
      <td>The chef is sharpening the knives.</td>
      <td>Let's simplify the process.</td>
      <td>She wants to formalize the letter a bit more.</td>
    </tr>
    <tr>
      <td>תרגום</td>
      <td>השף משחיז את הסכינים.</td>
      <td>בוא נפשט את התהליך.</td>
      <td>היא רוצה להפוך את המכתב למעט יותר רשמי.</td>
    </tr>
  </tbody>
</table>
</div>

<h3>שימוש בצורה סבילה של פועל לקבלת תואר</h3>

<p>
בהפנייה לפוסט על הפעלים שמופיעה למעלה תחת תת הכותרת של פעלים, תמצאו הסבר על הצורה הסבילה של הפועל. היא נקראת גם לעיתים צורת past-participle.
</p>

<p>
אם ניקח למשל את הפועל open (לפתוח), הצורה הסבילה של הפועל (v3) היא opened. וזהו למעשה תואר, שמתאר משהו שפתוח – the door is opened – הדלת פתוחה. דוגמה נוספת היא הפועל know (לדעת) שצורתו הסבילה היא known. כך קיבלנו את התואר ‘ידוע’, לדוגמה – This restaurant is known for its great food – המסעדה הזו ידועה באוכל המשובח שלה.
</p>

<p>
הבאנו כאן מספר מצומצם של דוגמאות, אבל אם כבר לא שמתם לב, מעתה כנראה תזהו כמה ההמרות האלו בין שמות עצם לפעלים, ובין פעלים לתארים, כל כך נפוצות.
</p>