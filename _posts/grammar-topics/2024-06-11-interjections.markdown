---
layout: post
title: "מילות קריאה באנגלית – INTERJECTIONS – דקדוק"
date:   2024-06-11 17:57:44 +0300
categories: jekyll update
permalink: "/interjections/"
---

<p>אם אתם קוראים את הפוסט הזה, תדעו שאתם במקום טוב. מילות קריאה הן נושא שהרבה לא מכירים ולא נותנים לו דגש מספיק, בזמן שלימוד שלהן יוכל לשפר משמעותית את יכולות הדיבור שלכם.</p>

<p>נראה מהי מילת קריאה בעזרת הדוגמה הבאה:</p>

<div class="card text-center">
  <div class="card-body">
    <strong>Great</strong>, I think I'll order a pizza.<br>נהדר, אני חושב שאני אזמין פיצה.
  </div>
</div>


<p>המילה המודגשת, Great (נהדר, בשימוש הזה) משמשת במשפט כסוג של החלטה/הערה. זו היא מילת קריאה, ובאנגלית – interjection.</p>

<p><strong>כלומר, מילות קריאה נותנות גוון נוסף למשפטים</strong>. המשפט בדר"כ לא יאבד ממשמעותו אם לא נשתמש בהן, אך <strong>שימוש בהן יכול להוסיף ביטויים של רגשות ומחשבות</strong>.</p>

<h3>מדוע לימוד שלהן יוכל לשפר את יכולת הדיבור שלכם?</h3>

<p>אם תנסו להקשיב לשיחה באנגלית בין שני דוברי אנגלית שפת אם, תגלו שהן <strong>נפוצות כל כך</strong>. הרבה לומדי אנגלית מתקשים למלא את הרווחים בין המשפטים שלהם בעת דיבור מה שיכול לתרום לתחושה של חוסר בשטף הדיבור. מילות קריאה הן דרך נהדרת למלא את אותם הרווחים, הן מאפשרות לקחת הפסקה קצרה, ולהדגיש את הבא אחריהן.</p>

<p> כלומר, באמצעות מילות קריאה <strong>הזרימה של הדיבור יכולה להשתפר בצורה משמעותית</strong>.</p>

<h3>מילות קריאה נפוצות והמשמעות שלהן</h3>

<div class="table-responsive">
<table class="table text-center">
  <tbody>
    <tr>
      <td>מילת קריאה</td>
      <td>משמעות</td>
      <td>דוגמה</td>
    </tr>
    <tr>
      <td>well</td>
      <td>הערה/הפתעה</td>
      <td><bdo dir="ltr" lang="">
      Well, I believe it’s possible.<br>well, guess what!</bdo></td>
    </tr>
    <tr>
      <td>oh</td>
      <td>הפתעה/כאב/בקשה</td>
      <td><bdo dir="ltr" lang="">Oh, I wasn’t expecting it.</bdo></td>
    </tr>
    <tr>
      <td>great</td>
      <td>סיפוק</td>
      <td><bdo dir="ltr" lang="">Great! I’ll see you next week.</bdo></td>
    </tr>
    <tr>
      <td>hey</td>
      <td>לגרום למישהו לשים לב למשהו, לבקש</td>
      <td><bdo dir="ltr" lang="">Hey, do you mind if I sit here?</bdo></td>
    </tr>
    <tr>
      <td>alas</td>
      <td>צער, חרטה</td>
      <td>.Alas, they lost the game</td>
    </tr>
    <tr>
      <td>oops</td>
      <td>טעות/תאונה</td>
      <td><bdo dir="ltr" lang="">Oops, I spilled the coffee.</bdo></td>
    </tr>
    <tr>
      <td>Hmm</td>
      <td>ספק/התלבטות</td>
      <td><bdo dir="ltr" lang="">Hmm, maybe tomorrow?</bdo></td>
    </tr>
    <tr>
      <td>Alright</td>
      <td>מוכנות, הכרה</td>
      <td><bdo dir="ltr" lang="">Alright, let’s do it!</bdo></td>
    </tr>
  </tbody>
</table>
</div>

<h3>נשתמש במילות קריאה בעיקר בדיבור ולא בכתיבה רשמית</h3>

<p>ישנן מילות קריאה שנפוצות בכתיבה רשמית, כמו well ו-indeed (אכן) למשל. יחד עם זאת, <strong>ברוב המקרים נמנע מלהשתמש במילות קריאה בכתיבה רשמית</strong>.</p>

<p>מתי כן נשתמש במילות קריאה? <a href="/speaking/" title="בדיבור">בדיבור</a> ‘יומיומי’ או בכתיבה כאשר נכתוב דיאלוג בין שתי דמויות למשל.<br>רשימה נרחבת של מילות קריאה תוכלו למצוא <a href="https://www.thoughtco.com/interjections-in-english-1692798" title="כאן">כאן</a>.</p>

<h3>מילות קריאה עיקריות ומשניות</h3>

<p>ישנה חלוקה למילות קריאה עיקריות (primary interjections) לבין מילות קריאה משניות (secondary interjections).</p>

<p>מילות הקריאה העיקריות יהיו מילה כמו oh או hmm למשל, שהן מילים שהשימוש הרווח בהן הוא למטרות משמעות נוספת כפי שיש למילות קריאה. לעומת זאת, מילות הקריאה המשניות יכולות להיות מילים שהן מתפקדות במשפטים לא כמילות קריאה אלא כשמות עצם בלבד למשל. במקרה זה, פעמים רבות יופיע סימן קריאה לאחר שם העצם.</p>

<p>לדוגמה, נתבונן בשם העצם boy (ילד):</p>

<div class="table-responsive">
<table class="table text-center">
  <tbody>
    <tr>
      <td>תפקוד כללי</td>
      <td>תפקוד כמילת קריאה</td>
    </tr>
    <tr>
      <td><bdo dir="ltr" lang="">The boy was jumping.</bdo>
      <br>הילד קיפץ.</td>
      <td><bdo dir="ltr" lang="">“Boy! We made it!”</bdo>
      <br>ילד! עשינו את זה!</td>

    </tr>
  </tbody>
</table>
</div>

<p>תחת השימוש של מילת הקריאה, <strong>אין הכוונה</strong> שפונים אל ילד ממש ואומרים לו “עשינו את זה”. מדובר במילת קריאה, שהמשמעות שלה יכולה להיות הפתעה/פליאה או שמחה. ניתן לראות את סימן הקריאה שמרבה להופיע במילות קריאה משניות.</p>

<h3>הפיסוק כמשנה את אופי המשפט</h3>

<p>פיסוק שונה, לאחר אותה מילת קריאה ובאותו המשפט, יוכל לנסוך לו רגש וטון שונה.</p>

<p>למשל, עבור מילת הקריאה oh:</p>

<div class="table-responsive">
<table class="table text-center">
  <tbody>
    <tr>
      <td>סימן קריאה</td>
      <td>פסיק</td>
    </tr>
    <tr>
      <td>.Oh! I didn’t think about it</td>
      <td>.Oh, I didn’t think about it</td>
    </tr>
  </tbody>
</table>
</div>

<p>בשני המשפטים המשמעות המילולית היא “לא חשבתי על זה”. בשימוש בסימן קריאה, הקורא יוכל לקבל את הרושם שהדובר נמצא ברגע של גילוי, פתירת תעלומה. אולי הוא מצביע על מה שהוא פספס, ועכשיו הוא ידע איך לגשת אל הפיתרון. בשימוש בפסיק, הקורא יכול לקבל את הרושם שהדובר אולי יותר מהרהר, מביע חרטה או תמיהה.</p>

<p>יש לציין שזה תלוי גם בהקשר של שאר הטקסט, ולפעמים בקורא עצמו שיפרש את המשפט בדרך שבה ירגיש לנכון. יחד עם זאת, חשוב להכיר את העוצמה של הפיסוק, ואת הגמישות שזה מעניק לנו בתור כותבים. לא רק שאפשר לבחור ממגוון עצום של מילות קריאה, אפשר גם לפסק בצורה שונה ולקבל מגוון רחב אף יותר.</p>

<h3>ללמוד משייקספיר</h3>

<p>גדול המחזאים האנגלי וויליאם שייקספיר שתל מילות קריאה במספר רב של דיאלוגים בכתביו.</p>

<p>נביט בדוגמה מתוך המחזה הסוחר מוונציה:</p>

<blockquote class="text-center">
  <p><bdo dir="ltr" lang="">Well, we will leave you then till dinnertime.</bdo></p>
  <p>ובכן, נניח לך אם כך עד שעת ארוחת הערב.</p>
  <cite>מערכה ראשונה, הסוחר מוונציה</cite>
</blockquote>
