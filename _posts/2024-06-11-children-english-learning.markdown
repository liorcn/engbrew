---
layout: post
title: "איך ללמד ילדים בגיל הרך אנגלית ככה שהם יבינו"
date:   2024-06-11 17:57:44 +0300
categories: learning
permalink: "/children-english-learning/"
---

<p>בשלבי הילדות, ובשלבי הגיל הרך (0-6) בפרט, המוח גמיש בצורה מדהימה ומסוגל לקלוט כמויות מידע גדולות בקלות יחסית. זו הסיבה שדימוי נפוץ למוח בתקופת הגיל הזו הוא ספוג.</p>

<p>אם כך, זה רעיון נהדר, לספק לילדים אתגרים חושיים ושכליים באותה התקופה. האתגרים האלה יובילו לפיתוח כישורים שיועילו להם רבות בעתיד במהלך החיים, במיוחד כשמדובר בשפה האנגלית, שבעזרתה ניתן ללמוד הכל.</p>

<p>יחד עם זאת, יש חשיבות לאופן בו מנגישים את המידע, לאיכות שלו ולדרך הלימוד. בעיקר, כדאי שהתהליך יהיה כיפי ונעים, מתוך הערכה של הילד. בפוסט הזה נעבור על מספר צעדים ועקרונות חשובים ללימוד ילדים אנגלית בצורה איכותית ומוצלחת.</p>

<p>בין הדרכים לרכישת תחום ידע חדש, בולטת ביעילות שלה דרך שכוללת שאילת שאלות, חיפוש אחרי תשובות וניסיון ליישם את הכל ביחד. בקיצור:<strong> סקרנות</strong>. </p>

<h2>למידה שמובלת מתוך סקרנות</h2>

<p>המילה סקרנות היא מילת מפתח בתהליך הלמידה של אנשים בכלל וילדים בפרט. סקרנות היא הכמיהה לדעת עוד, ההנאה בגילוי עובדות חדשות ותחומי ידע.</p>

<p>החדשות הטובות הן שילדים סקרנים מטבעם, ולכן כל מה שעליכם לעשות בתור הורים/מורים הוא (א) לשמר את הסקרנות וגם (ב) להזין אותה. עודדו אותם לשאול שאלות, לעשות טעויות, לקבל רמזים ולחפש תשובות.</p>

<p>אחת הדרכים הראשונות בהן תוכלו להשתמש בסקרנות הזו היא באמצעות חשיפה לצלילי השפה.</p>

<h2>חשיפה אל הצלילים</h2>

<p>בכל שפה יש צלילים מיוחדים. בשפה האנגלית יש צלילים שלא קיימים בעברית. למשל ה-r שאמנם יכולה להזכיר ר' לא באמת בעלת אותו צליל.</p>

<p>בעוד שאפשר לנסות ולתרגל בכל גיל רכישת צלילים משפות אחרות, יש גיל מסוים שזה עובד אחרת, בקלות.</p>

<p>נביט בפסקה מתוך הספר Neuroscience של Dale Purves כדי להבין זאת יותר לעומק (תרגום בהמשך): </p>

<blockquote>
<p dir="ltr">"The ability to perceive these phonemic contrasts evidently persists for several more years, as evidenced by the fact that children can learn to speak a second language without accent and with fluent grammar until about age 7 or 8. After this age, however, performance gradually declines no matter what the extent of practice or exposure."</p>
<cite><a href="https://www.ncbi.nlm.nih.gov/books/NBK11007/" title="The Development of Language: A Critical Period in Humans">The Development of Language: A Critical Period in Humans</a></cite>
</blockquote>

<p>ובתרגום חופשי,</p>

<p>"<strong>היכולת לרכוש את הניגודים הפונטיים האלו כפי הנראה נמשכת על פני מספר שנים נוספות</strong>, כפי שאנחנו רואים ילדים שרוכשים שפה שנייה (לא שפת האם) <strong>עד גיל 7 או 8</strong>, ללא מבטא ועם דקדוק שוטף. <strong>לאחר הגיל הזה היכולת לקלוט את הצלילים דועכת בהדרגה</strong>, בלי קשר לכמות התרגול או החשיפה אליהם."</p>

<p>החשיפה לצלילים משמעותית כאשר הצלילים 'נכונים', כלומר מושמעים על ידי דוברי אנגלית שפת אם בצורה תקנית וברורה. יש עניין גם לחזור על צלילים, כדי להפנות את תשומת הלב לצלילים ספציפיים.</p>

<p>קראו עוד על הצלילים בשפה האנגלית <a href="/phonetic-alphabet/" title="בפוסט הזה על האלפבית הפונטי">בפוסט הזה על האלפבית הפונטי</a>.</p>

<h2>ספר לפני השינה</h2>

<p>הקראה של ספר לילד לפני השינה יכולה להיות חויה איכותית עבורו. מעבר לחשיפה למילים חדשות, ההרגל הזה יחבב את השפה האנגלית על הילד, היות וזה מקושר לדבר טוב – סיפור מרתק ומהנה בסוף כל יום.</p>

<p>ספר פיזי, כזה שיכיל ציורים ותרשימים, יוכל להיות בעל יתרון על פני אחד דיגיטלי, במובן שהוא יעורר חושים נוספים ובכך ישבה את תשומת ליבו של הילד. תרומה לחווית הקריאה תתורגם לתרומה באיכות הלימוד.</p>

<p>מעבר לכך כמובן מדובר במעשה חינוכי שיקרב בינכם.</p>

<p>אפשר לשאול ספרי ילדים באנגלית, גם מהרמה הכי בסיסית, מהספריות הציבוריות בחינם לגמרי. עשו הרגל עם הילדים ללכת לספריה ביחד, תנו להם לבחור ולהנות מעולם הספרים מגיל קטן.</p>

<h2>פיתוח האוריינות</h2>

<p>הכוונה באוריינות היא למיומנויות הכתיבה והקריאה.</p>

<p>מקום טוב להתחיל בו את מסע המיומנויות האלו הוא שמיעת האלפבית האנגלי בשירים. בדיוק כמו שלומדים עברית, עם חזרה על כל אות ומילה שמתחילה איתה.</p>

<h3>כתיבה</h3>

<p>נהוג להתחיל ללמד כתיבה לפני קריאה (זה לא קשור לקריאת ספרים לילד שאפשר בלי קשר להכרת האותיות!). ניתן לחפש בחנויות של ציוד לימוד חוברות פשוטות שניתן לתרגל איתן כתיבה.</p>

<h2>קריאה עצמית – המטרה</h2>

<p>זה השלב שהגעה אליו מגלמת בעצם את המטרה של כל תהליך הלימוד של הילד.</p>

<p>העוצמה ביכולת קריאה באנגלית עבור ילד היא הכנפיים שהיא מעניקה לו – מעתה הוא יוכל לקרוא בעצמו, בזמנו החופשי, תוך כדי היעזרות במקורות לימוד נוספים רבים שמותאמים לגילו.</p>

<p>יישום של כל הסעיפים הקודמים, בצורה הדרגתית ותוך התאמה לצרכים של הילד, יוביל בסופו של דבר ליכולת לקרוא. חשוב לזכור, שעבור ילדים, בדרך כלל הקליטה הרבה יותר מהירה.</p>

<h2>שימוש בפרויקט ENGBREW</h2>

<p>בתור מבוגרים, תוכלו להעזר באתר כדי לזקק סיכומים קצרים וברורים על זמנים בשפה האנגלית וכללי דקדוק בסיסיים. בנוסף, יש את מקורות הלימוד, ולכל מקור אפשר לחפש גרסה בסיסית יותר ודומה עבור ילדים, בהתאם לרמה.</p>

<p><strong>יצירתיות</strong> היא חלק מאוד חשוב, לכן נסו להפוך את המידע שקיים באתר למשחק זיכרון או מעין תחרות כיפית. אפשר לחפש את <strong>תחומי העניין</strong> של הילד ולמצוא דרכים לקשר את השפה האנגלית אליהם.</p>
