---
layout: post
title:  "איך להשיג רמת כתיבה גבוהה באנגלית"
date:   2024-06-11 17:57:44 +0300
categories: jekyll update
permalink: "/writing/"
---

<p dir="rtl">
יכולת הכתיבה היא חלק חשוב מאוד בלימוד אנגלית. באמצעותה ניתנת לנו האפשרות להעלות מחשבות, טיעונים והסברים על הכתב.</p>


<p dir="rtl">
תקשורת בין אנשים או קבוצות לעיתים רבות נעשית באמצעים כתובים כדוגמת מיילים. היכולת לכתוב בצורה תקנית ואלגנטית שתציג את הרעיונות שלכם ואתכם באור חיובי היא אם כן, נכס יקר.</p>


<p dir="rtl">
יש קשר גומלין בין מיומנות הכתיבה לבין רמת האנגלית. רמה גבוהה, שבאה לידי ביטוי באוצר מילים רחב ויכולת להבין מתי ואיך נכון להשתמש באיזה זמן תסייע לכתיבה נכונה. וגם הפוך – על ידי כתיבה, מתבצעת חזרה של הכותב על מגוון נושאים בשפה, ולכן היא כאימון שמשפר את רמתו הכללית.</p>


<h2><p dir="rtl">
מה נדרש ממכם כדי לתרגל כתיבה?</p>
</h2>


<p dir="rtl">
כדי להתחיל לכתוב, צריכה להיות היכרות מסוימת עם מילים ומבני משפטים, כזו שמגיעה בדרך הטובה ביותר דרך קריאה. ישנו גם הצורך בידיעת דקדוק (לפחות ברמה בסיסית) ולצורך כך ניתן להעזר באתר בדף ‘דקדוק’ ובמקורות הלימוד.</p>


<p dir="rtl">
מצוידים בדקדוק ונסיון קריאה בסיסיים, תוכלו להתאמן על יכולת הכתיבה שלכם ולהעזר בנקודות הבאות.</p>


<h3><p dir="rtl">
קריאה לצד ‘יומן השראה’</p>
</h3>


<p dir="rtl">
אומרים שאומן טוב הוא כזה שמעתיק. כדי לקבל השראה לכתיבה בעצמכם, במיוחד בהתחלה, כדאי שתנהלו ‘יומן השראה’ – אם במהלך קריאה של ספר תתקלו למשל בתיאור טבע בצורה יצירתית, תוכלו לכתוב את המשפט ביומן. כך, תוכלו לדפדף מידי פעם ביומן ולחפש דרכים לשלב את סגנון המשפטים הכתובים בו בנושא עליו אתם כותבים.</p>


<p dir="rtl">
לשם תיעוד הרעיונות תוכלו להעזר גם ב-google docs. בדרך חינמית זו המסמך מגובה אוטומטית וניתן לעדכן אותו מכל מכשיר.</p>


<h3><p dir="rtl">
על מה לכתוב בזמן התרגול</p>
</h3>


<p dir="rtl">
כדי לקבל נושאים לכתיבה, תוכלו לספר סיפור – כל סיפור. כתיבת סיפורים היא אמצעי נפלא לתרגל כתיבה היות ויש מגוון רחב של אפשרויות – זה יכול להיות סיפור אישי, כזה שאירע לאדם אחר, או בכלל אחד בדיוני.</p>


<p dir="rtl">
כתיבת סיפורים דורשת מאיתנו שימוש בזמנים רבים, מה שמוביל לשליטה בכל הזמנים. למשל, שיחה בין שתי דמויות יכולה להיות בזמן הווה פשוט, כאשר בשיחה מצוינות פעולות בכל אחד מהזמנים האחרים האפשריים.</p>


<h3><p dir="rtl">
“מה שיוצא אני מרוצה”</p>
</h3>


<p dir="rtl">
כותבים רבים מכירים את התופעה הבאה – מתיישבים לכתוב, כותבים מספר שורות בודדות וכבר לא מרוצים ממה שיוצא.</p>


<p dir="rtl">
כדאי לזכור שהמטרה היא לא לפרסם ספר (אלא אם זו המטרה שלכם) אלא לתרגל כתיבה, ולכן העיקר הוא לכתוב. זו הסיבה שעצה שימושית יכולה להיות “לרדת שורה” ברגע שמרגישים מחסום. לא להתמהמה (linger) על השורה/פסקה שבה נמצאים, להתחיל אחת חדשה עם נושא אחר/גישה מעט שונה.</p>


<h3><p dir="rtl">
ביקורת היא כלי משמעותי לשיפור</p>
</h3>


<p dir="rtl">
רעיון טוב יהיה למצוא שותף לדרך, שמועניין להשתפר בכתיבה גם כן. כל אחד יוכל לקרוא את מה שהשני כתב ולתת חוות דעת. שאלות לשאול: האם הסגנון ברור? השימוש בזמנים היה מתאים? איך היה אוצר המילים?</p>


<h3><p dir="rtl">
להפוך את הכתיבה לאלגנטית ובהירה</p>
</h3>


<p dir="rtl">
באחד ממקורות הלימוד שמופיעים באתר נמצא קישור לגרסה דיגיטלית של הספר The Elements of Style. מומלץ מאוד לקרוא בפוסט הזה על הספר ועל סקירת הכללים לכתיבה אלגנטית שמופיעים בו.</p>


<p dir="rtl">
מי שייקח על עצמו לקרוא את הספר הזה, יזכה לתובנות מדהימות על תחום הכתיבה באנגלית, שכתובות באופן תמציתי ועם דוגמאות רבות.</p>


<h2><p dir="rtl">
תרגום – השלב הבא</p>
</h2>


<p dir="rtl">
אם אתם מרגישים מספיק בנח עם כתיבה, ומעוניינים לגוון, ייתכן ותהנו מאוד מתרגום.</p>


<p dir="rtl">
תרגום מאנגלית לעברית, או להפך, הוא מלאכה מורכבת כאשר רוצים לשמור על המשמעות של הטקסט בשפת המקור ככל הניתן. לשפות שונות יש דרכים שונות לתיאורים של זמנים, מקומות ותחושות. לעיתים תמצאו שיש ביטויים בעברית שלא ניתן לתרגם לאנגלית, וגם להפך.</p>


<p dir="rtl">
מקרים כאלו דורשים יצירתיות, גמישות ושליטה בשתי השפות – וכל אלו הופכים את התרגום למלאכה מספקת כל כך.</p>


<p dir="rtl">
אפשר ומומלץ לנסות לתרגם מעברית לאנגלית וגם מאנגלית לעברית. ניתן להתחיל מלקחת פסקה שאהבתם באיזה ספר, או לתרגם שיר כלשהו. אפשר להעזר באתר Poetry Foundation שמופיע בעמוד המקורות, ולתרגם משם יצירות.</p>


<p dir="rtl">
בקרו באינדקס התרגומים של האתר, שגם הוא מופיע בתפריט, ותוכלו לראות הצעות לתרגום של יצירות נבחרות.</p>


<p dir="rtl">
כתיבה – מפתחת יכולות מעבר לאנגלית</p>


<p dir="rtl">
כפי שנכתב באודות, ‘לימוד עצמי‘ הוא מטרה שהאתר מעוניין לעודד בקרב הנעזרים בו. ללא קשר בהכרח לשפה האנגלית, אלא לכל נושא לימודי. כתיבה יכולה לתרום רבות לסל הכלים הנדרש עבור למידה, היות והיא מציידת את המתרגל אותה ביכולת השקפה על המציאות, כושר ביטוי ומפגש פנימי עם דעות ורגשות.</p>


<p dir="rtl">
כל היתרונות האלו ורבים נוספים יכולים לסייע להיכרות טובה יותר עם הדרך המתאימה לכל אחד למסע הלמידה שלו.</p>
